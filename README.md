Bu projeyi python kodlama dilini kullanarak gerçekleştirdim.
Projem bir otopark gişe otomasyonudur. Projemin adımları şu
şekildedir;

OTOPARK YÖNETİM SİSTEMİ

  Giriş kamerasında, resimden aracın plakası okunup yazıya
  dönüştürülür ve otomatik olarak ekrana yazdırılır.

  Kullanıcı, araca otoparktan bir park numarası seçer.

  Kullanıcı, "Giriş Yap" butonuna tıkladığında aracın plakası,
  giriş tarihi, giriş saati ve otopark numarası otomatik olarak
  alınarak veri tabanına kaydedilir.

  Kullanıcı, arayüzden otoparkı görüntülediğinde giriş yapan
  aracın bulunduğu otopark numarasını dolu olarak görür.
  Bu sayede otomasyonu kullanan kullanıcı, otoparkın
  güncel doluluk ve boşluk sayılarını arayüzden takip
  edebilir.
  
  Aynı araç çıkış için geldiğinde, fotoğraftan araç plakası
  okunup otomatik olarak veri tabanından kontrol edilir ve
  plakalar aynı ise aracın kaldığı süre otomatik olarak
  hesaplanarak otopark ücreti hesaplanır.
  
  Araç çıkışı gerçekleştikten sonra, aracın otoparktaki
  otopark numarası otomatik olarak veri tabanından silinir ve
  arayüzdeki otopark numarası boş olarak güncellenir.
